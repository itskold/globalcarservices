
# ALGEMENE VOORWAARDEN – GLOBAL CAR SERVICES

**Pagina 1 van 3**

## Artikel 1. Toepassingsgebied

1.1 De algemene voorwaarden zijn van toepassing op elk aanbod, elke overeenkomst en elke levering van voertuigen tussen GLOBAL CAR SERVICES en de klant, tenzij uitdrukkelijk en schriftelijk anders is overeengekomen.  
1.2 Tenzij anders schriftelijk is overeengekomen wordt de klant verondersteld van deze algemene voorwaarden kennis te hebben genomen alsook van de toepassing ervan en er alle onderdelen van te hebben aanvaard.  
1.3 De klant erkent dat de toepassing van zijn eventuele eigen algemene voorwaarden uitdrukkelijk wordt uitgesloten. Iedere door de klant gestelde voorwaarde of beding dat strijdig is met deze algemene voorwaarden is slechts geldig wanneer deze door GLOBAL CAR SERVICES vooraf uitdrukkelijk en schriftelijk werd aanvaard en is uitsluitend geldig voor de dienstverlening die er het voorwerp van uitmaakt.  
1.4 De eventuele gehele of gedeeltelijke ongeldigheid, nietigheid of onafdwingbaarheid van één of meerdere clausules of het overige gedeelte onverlet.  
1.5 Indien zich tussen partijen een situatie voordoet die niet in deze algemene voorwaarden is geregeld, dan dient deze situatie te worden beoordeeld naar de geest van deze algemene voorwaarden.

## Artikel 2. Gebruiksrecht

2.1 Het gebruiksrecht van de voertuigen is voorbehouden voor klanten die in het bezit zijn van een geldig Europees rijbewijs klasse B dienstig voor het betrokken voertuig waarmee gereden wordt.  
2.2 Een geldig Europees rijbewijs is een rijbewijs dat werd afgeleverd door een lidstaat van de EU of van de EER. Een voorlopig rijbewijs wordt niet als een geldig rijbewijs aanzien.  
2.3 De klant moet minimum twee jaar in het bezit zijn van voormeld rijbewijs dan wel ouder zijn dan 25 jaar.  
2.4 Opdat de klant zich kan beroepen op het gebruiksrecht dient deze een kopie van voor- en achterzijde van de identiteitskaart en van het rijbewijs te bezorgen aan GLOBAL CAR SERVICES. In geval van boetes of op vraag van de politie beschikt GLOBAL CAR SERVICES derhalve over de nodige identiteitsgegevens.  
2.5 Per extra klant worden de instapkosten, de maandelijkse basisprijs en eventueel de financieringsbijdrage verhoogd volgens de op het moment van de toetreding geldende prijslijst. GLOBAL CAR SERVICES kan iedere toetreding van nieuwe klanten weigeren zonder opgave van reden.  
2.6 Het is verboden de voertuigen te gebruiken in strijd met de geldende verzekeringsvoorwaarden. Verder is het niet toegestaan om te roken, vapen of om dieren, reptielen en/of insecten mee te nemen in een voertuig, tenzij in een daarvoor voorziene afgesloten draagmand.

## Artikel 3. Offertes en overeenkomsten

3.1 Offertes worden nauwkeurig op maat opgesteld op basis van een gedetailleerd kennismakingsgesprek. De uitvoering van de opdracht start pas na schriftelijke goedkeuring van de offerte door de klant.  
3.2 Tenzij anders vermeld zijn alle aanbiedingen en offertes van GLOBAL CAR SERVICES steeds, zowel ten aanzien van de prijs, de inhoud alsook de uitvoering, vrijblijvend.  
3.3 GLOBAL CAR SERVICES is slechts gebonden tot uitvoering van de dienstverlening na schriftelijke aanvaarding van deze opdracht door GLOBAL CAR SERVICES zelf.  
3.4 GLOBAL CAR SERVICES kan niet aan haar offertes worden gehouden als de klant redelijkerwijze kan begrijpen dat de offerte, dan wel een onderdeel daarvan, een kennelijke vergissing of verschrijving bevat.  
3.5 De in de offerte vermelde prijzen uitgedrukt in euro en exclusief BTW, andere heffingen van overheidswege alsook eventuele in het kader van de overeenkomst te maken kosten zoals, doch niet-limitatief, reiskosten en wachttijden, tenzij anders schriftelijk overeengekomen.  
3.6 De offerte vormt de basis voor de latere factuur en geldt enkel voor de specifieke opdracht. Aanbiedingen en offertes gelden niet automatisch voor toekomstige opdrachten.  
3.7 Iedere overeenkomst tussen GLOBAL CAR SERVICES en de klant wordt geacht te zijn afgesloten op de maatschappelijke zetel van GLOBAL CAR SERVICES, met name te 2100 Antwerpen, Van Heetveldelei 157.

## Artikel 4. Annulatie

4.1 Elke annulering door de klant moet steeds schriftelijk gebeuren en is slechts geldig mits schriftelijke aanvaarding door GLOBAL CAR SERVICES.  
4.2 In geval van annulering door de klant, is deze gehouden tot betaling van een forfaitaire schadevergoeding van 40% van het totaalbedrag van de offerte, onverminderd het recht van GLOBAL CAR SERVICES om haar werkelijke schade te vorderen indien deze het overeengekomen forfait zou overstijgen.  
4.3 GLOBAL CAR SERVICES behoudt zich het recht voor om steeds de gedwongen uitvoering van de offerte/overeenkomst te vorderen.  
4.4 Bij wijziging van de opdracht/offerte ten verzoeke van de klant, zijn alle daaruit voortvloeiende kosten voor rekening van de klant.

## Artikel 5. Betaling

5.1 De verschuldigde vergoeding, verhoogd met de BTW en eventuele overige onkosten of heffingen, zal per factuur aangerekend worden aan de klant en behoudt zich het recht voor om een voorschotfactuur te richten aan de klant. Behoudens andersluidende overeenkomst, zijn de facturen van GLOBAL CAR SERVICES betaalbaar op hun vervaldag.  
5.2 De facturen, dewelke niet binnen de 8 dagen na de factuurdatum per aangetekend schrijven en op omstandige wijze worden geprotesteerd, worden definitief en onherroepelijk als aanvaard beschouwd.  
5.3 Niet-betaling op de vervaldag van één enkele factuur maakt het verschuldigd saldo van alle andere, zelfs van niet-vervallen facturen, van rechtswege onmiddellijk opeisbaar waarbij eventuele toegestane betalingsmodaliteiten of kortingen als voor niet geschreven worden gehouden.  
5.4 Elke som, dewelke is verschuldigd door de klant, doch niet of niet tijdig op de vervaldag wordt betaald, zal van rechtswege en zonder aanmaning forfaitair en ondeelbaar worden verhoogd met een schadevergoeding van 10%, met een minimum van 250,00 euro en met verwijlinteresten à rato van de wettelijke toepasselijke intrestvoet waarbij elke begonnen maand als volledig verlopen wordt beschouwd.  
5.5 In het geval dat de klant verschillende opeisbare schulden heeft ten voordele van GLOBAL CAR SERVICES, heeft GLOBAL CAR SERVICES het recht om in afwijking van artikel 5.208 Burgerlijk Wetboek betalingen aan te rekenen op een schuld van haar keuze.  
5.6 GLOBAL CAR SERVICES behoudt zich het recht voor om een voorschotfactuur of een tussentijdse factuur op te maken of betalingswaarborgen te eisen. Bij niet-betaling van een factuur (waaronder ook een voorschotfactuur of een tussentijdse factuur) op haar vervaldag behoudt GLOBAL CAR SERVICES zich het recht voor om de uitvoering van de diensten te staken in afwachting van de gehele betaling, zonder dat door de klant hiervoor een schadevergoeding kan worden geëist waarbij evenwel alle hieruit voortvloeiende kosten ten laste van de klant vallen.  
5.7 Door de klant veroorzaakte kosten en eventuele boetes worden rechtstreeks aan de klant aangerekend.

## Artikel 6. Klachten

6.1 Klachten met betrekking tot geleverde diensten dienen, op straffe van verval en van enig recht op schadevergoeding, prijsvermindering of terugbetaling, uiterlijk binnen 3 dagen na ontdekking of na ontvangst van de factuur per aangetekend schrijven en op gemotiveerde alsook gegronde wijze worden gemeld aan GLOBAL CAR SERVICES.  
6.2 De klant is gehouden tot vergoeding van de kosten gemaakt naar aanleiding van onterechte klachten alsook de hieruit voortvloeiende schade ten laste van GLOBAL CAR SERVICES.

## Artikel 7. Verplichtingen van de verhuurder

7.1 GLOBAL CAR SERVICES verleent haar diensten binnen de perken van de door de klant verstrekte inlichtingen, informatie en documentatie.

## Artikel 8. Verplichtingen van de klant

8.1 De klant draagt er zorg voor dat alle documenten en informatie, waarvan GLOBAL CAR SERVICES aangeeft dat ze noodzakelijk zijn of waarvan de klant redelijkerwijze behoort te weten dat ze noodzakelijk zijn voor de uitvoering van de overeenkomst, tijdig aan GLOBAL CAR SERVICES worden verstrekt.  
8.2 De klant garandeert de nauwkeurigheid, juistheid en volledigheid van de inlichtingen, specificaties, richtlijnen en aanwijzingen die zij aan GLOBAL CAR SERVICES verstrekt. GLOBAL CAR SERVICES behoudt zich het recht voor om de dienstverlening op te schorten zolang het gevraagde haar niet wordt meegedeeld, zonder dat de klant hiervoor een schadevergoeding kan eisen.  
8.3 De klant verplicht zich ertoe het gehuurde voertuig te gebruiken op een voorzichtige en redelijke manier zoals een goede huisvader en overeenkomstig de handleiding, het bestuurdershandboek, de voertuigdocumentatie en de specificaties van de producent.  
8.4 De klant is verplicht de geldende hoogtebeperkingen na te leven. Voor schade aan het dak van het voertuig en eventuele andere schade die voortvloeit uit de niet-naleving, is de klant aansprakelijk.  
8.5 De klant verplicht zich ertoe zich te allen tijde te houden aan de alle toepasselijke wet- en regelgevingen die betrekking hebben op het gebruik van voertuigen op openbare wegen, waaronder mogelijke (tijdelijke) gewijzigde verkeerssituaties.  
8.6 De klant verbindt er zich toe het voertuig voor het einde van de reservatieperiode en in overeenstemming met de in het handboek vermelde voorschriften terug te geven. Een rechtmatige teruggave bestaat uit een proper voertuig, waarvan de tank minstens voor 1/4e gevuld is en het voertuig tegen diefstal beveiligd is.

## Artikel 9. Aansprakelijkheid

9.1 GLOBAL CAR SERVICES staat garant voor een professioneel resultaat in overeenstemming met de actuele normen in het vakgebied. Zij gaat een inspanningsverbintenis/middelenverbintenis aan en kan slechts worden aangesproken voor haar opzettelijke fout.  
9.2 Vertraging van de dienstverlening kan nooit aanleiding geven tot aansprakelijkheid of tot vermindering van de overeengekomen prijs, schadevergoeding, annulering van de dienstlevering of ontbinding van de overeenkomst ten laste van GLOBAL CAR SERVICES.  
9.3 GLOBAL CAR SERVICES kan in geen enkel geval aansprakelijk worden gesteld voor vertragingen dewelke te wijten zijn aan het in gebreke blijven van de klant of enige andere derde.  
9.4 Iedere door GLOBAL CAR SERVICES verschuldigde schadevergoeding, uitgezonderd deze voor opzettelijke fout, zal beperkt zijn tot zijn beloop van maximaal het bedrag dat GLOBAL CAR SERVICES aan de klant heeft gefactureerd of contractueel zou mogen hebben factureren voor de dienstverleningen die aanleiding gaven tot de schade van de klant. De klant aanvaardt uitdrukkelijk en onvoorwaardelijk te verzaken aan iedere verdere aanspraak op schadevergoeding dan ook ten laste van GLOBAL CAR SERVICES.  
9.5 De klant dient zoals een redelijk, normaal en zorgvuldig klant zorg te dragen voor de voertuigen. In geval van schade in welke vorm dan ook aan de voertuigen, dewelke is opgelopen gedurende de opdracht, zal de klant een forfaitaire schadevergoeding ten belope van 500,00 euro per schadegeval verschuldigd zijn aan GLOBAL CAR SERVICES en dit onverminderd het recht van GLOBAL CAR SERVICES om haar werkelijk geleden schade op de klant te verhalen.  
9.6 GLOBAL CAR SERVICES is tevens niet aansprakelijk voor eender welke schade voortkomend uit aan de klant toerekenbare omstandigheden, zoals (maar niet beperkt tot) het verkeerd gebruik van het voertuig en het verstrekken van onjuiste en/of onvolledige informatie aan GLOBAL CAR SERVICES.  
9.7 De klant staat in voor de nodige herstelling en/of vervanging van de banden wanneer schade door haar is toegebracht aan de banden van de door haar gebruikte voertuigen.  
9.8 Elke hierin opgenomen uitsluiting of beperking is van toepassing voor zover toegestaan door toepasselijke wetgeving.  
9.9 GLOBAL CAR SERVICES is niet verantwoordelijk voor de voorwerpen die in het voertuig worden achtergelaten, noch is zij aansprakelijk voor het eventuele verlies hiervan tijdens of na de periode van gebruik van het voertuig.

## Artikel 10. In geval van een ongeval

10.1 Indien het voertuig betrokken geraakt bij een ongeval, of als schade of letsel wordt veroorzaakt aan een persoon of eigendom als gevolg van het gebruik van het voertuig, moet de klant:

- Onmiddellijk GLOBAL CAR SERVICES in kennis stellen van de situatie;  
- Onmiddellijk, indien nodig, de politie hiervan inlichten, zeker als een derde letsel heeft opgelopen of eigendommen van derden zijn beschadigd;  
- Op de plaats van het ongeval blijven tot GLOBAL CAR SERVICES en/of de politie anders adviseert;  
- Geen aansprakelijkheid erkennen aan derden of een fout toegeven; en  
- Contactinformatie krijgen van alle andere partijen (waaronder getuigen).

## Artikel 11. Eigendomsrecht

11.1 GLOBAL CAR SERVICES behoudt de exclusieve eigendom van alle door haar geleverde voertuigen, tenzij anders schriftelijk en uitdrukkelijk overeengekomen. Zolang op de geleverde voertuigen een eigendomsvoorbehoud rust, is de klant niet gerechtigd deze voertuigen te verwerken, te vervreemden, of enige vorm van zekerheid daarop te vestigen.

## Artikel 12. Levering, transport en installatie

12.1 De levering van de voertuigen wordt uitgevoerd door GLOBAL CAR SERVICES en vindt plaats op de locatie doorgegeven door de klant. De wijze van vervoer wordt bepaald door GLOBAL CAR SERVICES. De klant is verplicht om de voertuigen op de afgesproken plaats van levering in ontvangst te nemen op het afgesproken ogenblik en direct te lossen.  
12.2 De door GLOBAL CAR SERVICES opgegeven leveringsdatum is enkel en alleen een streefdatum. Vertraging in de levering kan nooit aanleiding geven tot vermindering van de overeengekomen prijs, schadevergoeding, annulering van de bestelling of ontbinding van de overeenkomst ten laste van GLOBAL CAR SERVICES. Er is in geen geval sprake van een resultaatsverbintenis in hoofde van GLOBAL CAR SERVICES.  
12.3 Wijzigingen in de bestelling doen de vooropgestelde leveringstermijn automatisch vervallen.  
12.4 GLOBAL CAR SERVICES kan in geen enkel geval aansprakelijk worden gesteld voor vertragingen, dewelke te wijten zijn aan het in gebreke blijven van leveranciers van GLOBAL CAR SERVICES, de klant of enige andere derde.  
12.5 GLOBAL CAR SERVICES installeert de voertuigen, doch kan in geen enkel geval aansprakelijk worden gesteld voor een gebrekkige installatie. Er is in geen geval sprake van een resultaatsverbintenis in hoofde van GLOBAL CAR SERVICES.

## Artikel 13. Overmacht

13.1 In geval van overmacht is GLOBAL CAR SERVICES bevrijd van om het even welke verbintenis zonder dat de klant aanspraak kan maken op enige schadevergoeding of terugbetaling van de reeds betaalde bedragen.  
13.2 Onder overmacht worden alle omstandigheden begrepen die niet te wijten zijn aan een fout in hoofde van GLOBAL CAR SERVICES en die de uitvoering van diens verbintenissen onmogelijk maken, bemoeilijken, vertragen of kostelijker maken zoals onder meer, doch niet uitsluitend brand, ongevallen, stakingen, lockouts, uitzonderlijke verkeershinder, uitzonderlijke weersomstandigheden zoals storm, sneeuw of overstromingen, verhogingen van belastingen, taksen, retributies, heffingen, accijnzen en douanerechten of andere maatregelen van de overheid, wisselkoersfluctuaties, inflaties, pandemie of epidemie, oproer of oorlog, fouten van, vertragingen bij, prijsverhogingen door of overmacht bij leveranciers of diensten.

## Artikel 14. Bewijs

14.1 Partijen aanvaarden elektronische communicatie als bewijsmiddel, zoals bijvoorbeeld, doch niet-gelimiteerd tot, e-mailverkeer.

## Artikel 15. Gegevensbescherming

15.1 GLOBAL CAR SERVICES verzamelt en verwerkt de persoonsgegevens van haar klanten, waaronder de locatie van haar voertuigen. Bedoeling hiervan is onder meer beveiliging, het evalueren van het correcte gebruik van het voertuig en het bevorderen van het administratieve beheer.  
15.2 Voor een gedetailleerde omschrijving van de wijze van verwerking en de verwerkingsdoeleinden wordt verwezen naar het privacybeleid hetwelk u steeds op uw eerste verzoek aan (e-mailadres) wordt bezorgd.

## Artikel 16. Bevoegdheid

16.1 Op alle aanbiedingen, offertes en overeenkomsten tussen GLOBAL CAR SERVICES en de klant is steeds het Belgisch recht van toepassing.  
16.2 De rechtbanken te Antwerpen, afdeling Antwerpen alsook het Hof van Beroep te Antwerpen zijn uitsluitend bevoegd om kennis te nemen van geschillen omtrent de aanbiedingen, offertes en overeenkomsten tussen GLOBAL CAR SERVICES en de klant.
